# myNanoBot
 Arduino Nano Tabanlı Eğitim Robotu
 
*Read this document in other languages: [English](README.md), [Türkçe](README.tr.md)*

### Özellikler
- Kendi uzantısı ile blok tabanlı olarak kolay programlanabilir 
- mBlock v3 canlı/Scratch mod ve Arduino modu desteği
- Uyarlanmış Makeblock mBot seri port protokolü ve aygıt yazılımı
- Düşük maliyet
- Açık kaynak
- Akademik yayın

### Özet
Bu çalışmanın amacı, temel kodlama ve robotik eğitimlerinde genellikle tercih edilen hazır robot kitlerine alternatif bir eğitim robotu geliştirmektir. Bu amaçla hem öğretmenler hem de öğrenciler tarafından temin edilmesi ve montajı kolay; açık kaynak kodlu Arduino mikrodenetleyicisi ile çeşitli aktüatör ve sensörlere sahip düşük maliyetli bir eğitim robotu geliştirilmiştir. İlgili robot, yine araştırmacı tarafından yazılan uzantı ile mBlock yazılımı (3.4.12 sürümünde) blok tabanlı olarak kolayca programlanabilmektedir. Bununla birlikte robot, yapılan uygulamaları herhangi bir derleme ve yükleme işlemine gerek kalmaksızın mBlock yazılımı Scratch modunda USB ve bluetooth bağlantısı üzerinden eş zamanlı bir şekilde çalıştırabilmektedir. Bu amaçla Makeblock mBot seri port protokolü ile Makeblock elektronik modüllerine ait aygıt yazılımları robota uyarlanmış ve robotun kendi aygıt yazılımı oluşturulmuştur. Robotun geliştirilmesinde Arduino Nano geliştirme kartı, bluetooth modülü, ultrasonik mesafe sensörü, ışık sensörü, ses sensörü, RGB LED, buzzer, motor sürücü kartı ve DC motor kullanılmıştır. Arduino Uno ve Arduino Mega geliştirme kartları ile de test edilen robot, temel kodlama ve robotik eğitimlerinde kullanılabilir ve farklı sensörler eklenerek geliştirilebilir.

***Not:*** *Bu makale Gazi Üniversitesi Bilişim Teknolojileri Dergisi'nde yayımlanmıştır. Cilt: 15 - Sayı: 1 / Ocak - 2022*

- Tam metni indirmek için tıklayınız: https://dergipark.org.tr/tr/download/article-file/1809070

### Kurulum
- Bluetooth modülünü yapılandırın
- Aygıt yazılımını Arduino'ya yükleyin
- Robotun montajını yapın
- Uzantısını mBlock uzantılarından/"[mBlock Uzantı Merkezi](https://www.mblock.cc/extensions/ )"nden mBlock programına ekleyin
- Test uygulamaları veya örnek uygulamalar ile robotu test edin
